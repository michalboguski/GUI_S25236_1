Składy pociągów poruszają się po ustalonej trasie (wskazanej obiektem stacji startowej i docelowej). Trasę pomiędzy stacjami każdorazowo należy ustalić (nie musi być to trasa najkrótsza,
ale każdorazowo musi być ustalona algorytmicznie na bazie grafu połączeń kolejowych).
Skład pociągu staje na każdej napotkanej po drodze stacji. Postój na stacjach pośrednich
trwa 2 sekundy. Po dotarciu na stację docelową skład pociągu oczekuje 30 sekund, a następnie
pociąg wyrusza w drogę powrotną (ponownie ustalając trasę) i kursuje cały czas w tym cyklu.
Należy zaimplementować również prewencję kolizji, w której pomiędzy dwoma stacjami może
poruszać się maksymalnie jeden skład pociągu. Jeśli nastąpi taka sytuacja, że w trasie znajduje
się już pociąg, inne oczekują w kolejce na zwolnienie trasy i w kolejności zgłoszenia oczekiwania
będą przepuszczane przez pożądaną trakcję pomiędzy stacjami kolejowymi.
Wszystkie kwestie związane z czasem należy zrealizować z uwzględnieniem wątków (nie wolno
wykorzystywać klasy Timer ). Należy zapewnić przemyślaną i poprawną synchronizację wszystkich wątków. Nie można łączyć różnych funkcjonalności w jeden wątek.
Gdy skład pociągu przekroczy prędkość 200km/h, należy poinformować użytkownika aplikacji stosownym komunikatem na konsoli w postaci wyjątku typu RailroadHazard zawierającego
podstawowe informacje dot. składu pociągu przekazane poprzez wiadomość wyjątku.